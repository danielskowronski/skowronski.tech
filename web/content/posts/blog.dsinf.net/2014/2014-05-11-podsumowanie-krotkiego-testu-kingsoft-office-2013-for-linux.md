---
title: Podsumowanie krótkiego testu Kingsoft Office 2013 for Linux
author: Daniel Skowroński
type: post
date: 2014-05-11T16:33:26+00:00
summary: Przypadkiem natknąłem się na kolejny pakiet biurowy na Linuksa i nie mogłem przejść obok tego faktu obojętnie. Przedmiotem testów jest Kingsoft Office 2013.
url: /2014/05/podsumowanie-krotkiego-testu-kingsoft-office-2013-for-linux/

---
Przypadkiem natknąłem się na kolejny pakiet biurowy na Linuksa i nie mogłem przejść obok tego faktu obojętnie. Przedmiotem testów jest Kingsoft Office 2013, dostępny na <http://www.ksosoft.com/product/office-2013-linux>.

Pierwsze wrażenie to ewidentne sklonowanie wyglądu MS Office 2013 - jest wstążka, jest styl metro, nawet układ przycisków żywcem przeniesiony.  
![4](/wp-content/uploads/2014/05/4.png)

Ale żywy klon to to nie jest - niestety do sprawności MS Office, nawet 2007 wiele mu brakuje. Choćby to co widać na powyższym screenie - po co w arkuszu kalkulacyjnym przycisk nagłówek/stopka? Żeby crashować aplikację... Skoro jestem już przy niedopatrzeniach - nie wiem czemu, ale nie działa mi wstawianie wykresów w programie **Spreadsheets** - oczekiwałem więcej nawet po instalacji jednym pakietem z Archowskiego AURa.

![6](/wp-content/uploads/2014/05/6.png)

Pomyślałem, że może w procesorze tekstu - **Writer** będzie lepiej. I zdecydowanie tak jest. Nie ma to jak w domu - przejrzysty układ menu, wszystko widać. Zmianą na plus w stosunku do klasycznego wordowskiego układu z 2003 roku jest przeniesienie kontrolek do wstawiania obiektów na prawą stronę, wyciągnięcie ich z góry w stosunku do układu z 2007+ wyszło nawet lepiej.

![1](/wp-content/uploads/2014/05/1.png)

Ostatnim elementem pakietu jest **Presentation**. Pierwszą niedoróbką jest niezrozumiały brak obsługi formatu pptx - ma on już 8 lat i jest jedynym rodzajem pliku z x na końcu, którego pakiet biurowy nie zna.

![7](/wp-content/uploads/2014/05/7.png)

&nbsp;

Zbierając wszystkie cechy pakietu można powiedzieć, że jest to podróbka MS Office. Z jednej strony jest to zaleta, zwłaszcza w aplikacji Writer gdzie można się łatwo poruszać mając doświadzcenie z Wordem. Układ menu z OpenOffice ma całkiem inną filozofię. No i wstążka to naprawę dobre rozwiązanie. Dla mnie dodatkowo przyjemne jest korzystanie z programów z interfejsem metro.  
Jeste teź druga strona medalu. Program ma starsznie dużo niedoróbek, potrafi się zcrashować (ale płynnie odzyskuje dane), część elementów nie działa _out-of-box_ - test miał być krótki, więc jeśli na pierwsze stronie w google nie było rozwiązania - zostawiałem. Warto wspomnieć, że strony WWW supportu do których linki znajdziemy w aplikacji są po chińsku... No i jeszcze brak _spell-check_'a dla jezyka polskiego.

Reasumując warto dograć sobie Kingsoft Office poświęcając około 280MB dysku by uzyskać przyjazny do lekkich prac edytorskich edytor tekstu i proste narzędzie do tworzenia prezentacji oraz od biedy jakiś tam arkusz kalkulacyjny. Do większych prac pozostaje nieprzyjazny użytkownikowi OpenOffice, MS Office pod Wine'm lub... czekać na natywny linuksowy **Office 365**. Ponoć ma być w 2015 roku.

 [1]: /wp-content/uploads/2014/05/4.png
 [2]: /wp-content/uploads/2014/05/6.png
 [3]: /wp-content/uploads/2014/05/1.png
 [4]: /wp-content/uploads/2014/05/7.png